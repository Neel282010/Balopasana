<!DOCTYPE html>
<html lang="en">
<head>
  <meta charset="UTF-8">
  <meta http-equiv="X-UA-Compatible" content="IE=Edge">
  <meta name="viewport" content="width=device-width, initial-scale=1">

  <title>* बालोपासना * </title>
  <h1>....* बालोपासना *....</h1>
  <p>  श्रीगणपते । विघ्ननाशना । मंगलमूरुते । मूषकवाहना ॥१ ॥ तिमिर नाशिसी । निजज्ञान देउनि । रक्षिसी सदा । सुभक्तांलागुनि | २ | खड्ग दे मला । प्रेमरूपी हे । मारिन षड्रिपु । दुष्ट दैत्य हे | ३ | बालकापरी । जवळी घे मज । ईश जगाचा तू । मी तव पदरज | ४ | मनोहर तुझी । मूर्ति पहावया । लागी दिव्य दृष्टि । देई मोरया ॥५ ॥ पुरवि हेतुला । करुनि करुणा । रमवी भजनी । कलिमलदहना | ६ | ........................................................................ आनंदलहरी : - ज्ञानभास्करा शांतिसागरा , भक्तमनहरा चा मुकुंदा । परम उदारा भवभयहरा , रखमाईवरा सुखकंदा || पाप ताप दुरितादि हराया , तूचि समर्थ यदुराया । म्हणोनि तुजसी एकोभावे , शरणं मी आलो यदुराया ॥ कंठी निशि न दिनी नाम वसो , चित्ती अखंड प्रेम ठसो । श्यामसुंदरा सर्व काळ मज , तुझे सगुण रूप दिसो ॥ तू माउली मी लेकरू देवा , तू स्वामी मी चाकरू । मी पान तू तरुवरु देवा , तू धेनु मी वासरु ॥ तू पावन मी पतित देवा , तू दाता मी याचक । तू फूल मी सुवास देवा , तू मालक मी सेवक ॥ तू गूळ मी गोडी देवा , तू धनुष्य मी बाण । तू डोंगर मी चारा देवा , तू चंदन मी सहाण ॥ तू चंद्रमा मी चकोर देवा , मी कला तू पौर्णिमा । तुझ्या वर्णनासी नाही सीमा , असा अगाध तुझा महिमा ॥ तू जल मी बर्फ देवा , तू सागर मी लहरी । तुजविण क्षण मज युगसम वाटो , हेचि मागणे श्रीहरि ॥ वत्सा गाय बाळा माय , तेवी मजला तू आई । काया वाचा मने सदोदित , तव पदी सेवा मज देई ॥ ध्यास नसोंदे विषयांचा मज , तुझ्या पायी मन सतत रमो । दृढतरभावे तव गुण गाता , कोठे माझे मन न गमो । अनंतरूपा एकोभावे , करितो अनंत नमस्कार । दासपणाचे सुखसोहाळे , भोगवी प्रभो निरंतर नको मजवरि राहू उदास धावत येई यदुराया । तब दर्शनेविण दुजी न आस , धावत येई यदुराया ॥  ....................................................................... नारायणाष्टक : - नारायणा हे नारायणा | नारायणा हे नारायणा | नारायणा हे नारायणा | नारायणा हे नारायणा | धृ ० ॥ जगादिस्तंभा नारायणा लक्ष्मीवल्लभा नारायणा । कमलनाभा नारायणा | नारायणा हे नारायणा | १ | देवकी नंदना नारायणा । गोपीजीवना नारायणा । कालियामर्दना बा लो नारायणा । नारायणा हे नारायणा | २ | सुहास्यवदना नारा यणा । राजीवलोचना नारायणा मदनमोहना नारायणा । नारायणा हे नारायणा ॥३ ॥ जगज्जनका नारायणा । जगत् पालका नारायणा । जगन्निवासका नारायणा | नारायणा हे नारायणा ।४ । पतितपावना नारायणा । पीतवसना नारायणा । ना शेषशयना नारायणा । नारायणा हे नारायणा | ५ | त्रिगुणातीता पा स नारायणा । षड्गुणवंता नारायणा । वसुदेवसुता नारायणा । नारायणा हे नारायणा ।६ । सुरनरवंदना नारायणा । असुरकंदना नारायणा । नित्यनिरंजना नारायणा । नारायणा हे नारायणा | ७ | यदुकुलभूषणा नारायणा । भवसिंधुतारणा नारायणा । कलिमलहरणा नारायणा । नारायणा हे नारायणा | ८ |  ...................................................................... चोवीस नामावळी : - केशवा , दे मजला विसावा । आलो शरण तुला | १ | नारायणा , करी मजवरी करुणा तुला शरण तुला | २ | माधवा , चैन पडेना जीवा । आलो शरण तुला | ३ | गोविंदा , दे तव नाम छंदा । आलो शरण तुला | ४ | श्रीविष्णु , मी वत्स तू धेनु । आलो शरण तुला 1५॥ मधुसूदना , वारि चित्तवेदना । आलो शरण तुला | ६ | त्रिविक्रमा , अगाध दि तुझा महिमा । आलो शरण तुला | ७ | वामना , पुरवी मनकामना । आलो शरण तुला | ८ | श्रीधरा , तुजविण नको पसारा । आलो शरण तुला | ९ | हृषिकेशा , तोडी वेगि भवपाशा । आलो शरण तुला | १० | पद्मनाभा , जगताचा तू गाभा । आलो शरण तुला | ११ | दामोदरा , चरणी देई थारा । आलो शरण तुला | १२ | संकर्षणा , तू त्रैलोक्याचा राणा । आलो शरण तुला | १३ | वासुदेवा , सतत देई मज सेवा । आलो शरण तुला | १४ | प्रद्युम्ना , न पाहि तुजविण आना । आलो शरण तुला | १५ | अनिरुद्धा , दे प्रेम भक्ति श्रद्धा । आलो te # शरण तुला | १६ | पुरुषोत्तमा , भजनी दे मज प्रेमा । आलो बा शरण तुला | १७ | अधोक्षजा , सत्य सखा तू माझा । आलो लो शरण तुला | १८ | नरसिंहा , कृपा करिसि तू केव्हां । आलो पा शरण तुला ।१ ९ । अच्युता , तुजविण नाही त्राता । आलो शरण स तुला | २० जनार्दना , घे पदरी या दीना । आलो शरण तुला | २१ | उपेंद्रा , घालवि आळस - निद्रा । आलो शरण तुला | २२ | श्रीहरि , जन्ममरणाते वारी । आलो शरण तुला | २३ | श्रीकृष्णा , घालवि माझी तृष्णा । आलो शरण तुला | २४ | निरंजना , रुक्मिणीच्या जीवना । आलो शरण तुला | २५ |  ...................................................................... गुरुपादुकाष्टक : - दयावंत कृपावंत सद्गुरुराया । अनन्यभावे शरण आलो मी पाया । भवभ्रमातुनि काढी त्वरे या दीनासी । नमस्कार करितो तुझ्या पादुकांसी ॥१ ॥ अनंत अपराधी मी सत्य आहे । म्हणोनि तुझा दास होऊ इच्छिताहे  तुजविण हे दुःख सांगू कुणासी । नमस्कार करितो तुझ्या पादुकांसी ।२ । मतिहीन परदेशी मी एक आहे । तुजविण जगी कोणी प्रेमे न पाहे । जननी जनक इष्ट बंधु तू मजसी । नमस्कार करितो तुझ्या पादुकांसी | ३ | जगत्पसारा दिसो सर्व वाव । अखंडीत तव पायी मज देई ठाव । विषापरि विषय वाटो मनासी । नमस्कार करितो तुझ्या पादुकांसी ॥४ ॥ तव आज्ञेसी पाळील जो एकभावे । तयासीच तू भेट देसी स्वभावे । म्हणोनि अनन्यशरण आलो मी तुजसी । नमस्कार करितो तुझ्या पादुकांसी 1५1 किती दिवस गाऊ हे संसारगाणे तुजविण कोण हे चुकविल पेणे । नको दूर लोटू चरणी थारा दे मजसी । नमस्कार करितो तुझ्या पादुकांसी ॥६ ॥ सुवर्णासी सोडुनि कांति न राही । सुमनासी न सोडी सुवास पाही । तैसा मी राहीन निरंतर तुझ्या सेवेसी । नमस्कार करितो तुझ्या पादुकांसी | ७ | कलावंत भगवंत अनंत देवा । मनकामना पुरवि दे अखंड तव भक्तिमेवा । कृपा करोनि मज ठेवी स्वदेशी । नमस्कार करितो तुझ्या पादुकांसी | ८ |  ...................................................................... यदुवीराष्टक : - नमन करितो अनंता । सुमन वाहतो श्रीकांता । ठेवितो चरणावरी माथा । जय जय यदुवीर समर्था ।१ । त्रयभुवनाचा तू कंद । अससी सत् - चित् - आनंद । सगुण होउनि रमविसि भक्तां । जय जय यदुवीर समर्था | २ | देवकीने तुज वाहिले । नंदराणीने पाळिले । तोषविली गोकुळिची जनता । जय जय यदुवीर समर्था | ३ | पुतनेचे विष शोषियेले । अघ - बक असुरा मारियले । करांगुळी गोवर्धन धरिता । जय जय यदुवीर समर्था ।४ । कालियावरी नाचसी । मंजुळ मुरली वाजविसी । यमुनातीरी धेनु चारिता । जय जय यदुवीर समर्था | ५ | गोपीसवे रास खेळसी । अक्रूरासह मथुरे । जासी गज आपटिला भूमिवरुता । जय जय यदुवीर समर्था १६ कंसाचे केले कंदन । राज्यी स्थापिला उग्रसेन । सुख बिलेसी तात - माता । जय जय यदुवीर समर्था | ७ | गुरुगृही काष्टे वाहिली । विप्रा सुवर्णपुरी दिधली । भक्तांची कामना पुरविता । जय जय यदुवीर समर्था ८ अर्जुनासी कथिली गीता । ती झाली सकलां माता बोधने कलिमल हरिता । जय जय यदुवीर समर्था ।९ ।  ...................................................................... पूजा : - गिरिधर मी पूजणार आजी । यदुवीर मी पूजणार । घृण रत्नजडित सिंहासनी बसवुनि झारीत घेउनि गुलाब पाणी ॥ प्रभुरायाचे मुख न्याहाळोनि । स्वकरे पाय धुणार ।१ । चंदनउटि लावुनि अंगाला । नेसवुनी पीतांबर पिवळा ॥ अंगावरि भरजरी लाल शेला । पांघराया देणार | २ | जाई जुई मोगरा मालती । चाफा बकुळी सुगंधि शेवंती ॥ दवणा मरवा बा ला पा स तुळस वैजयंती गुंफुनि हार करणार | ३ | कपाळी लावुनि ( १३ ) कस्तुरिटिळा । सुमनहार घालुनि गळां ॥ हास्यवदन घनश्याम सांवळा । डोळेभर पहाणार | ४ | धूप घालुनि दीप लाविन । दूधफळाते प्रेमे अर्पिन ॥ मंगलारती ओवाळून । प्रभुचे गुण गाणार १५१ परमपावना रुक्मिणीजीवना । निशिदिनी करी ना रत तव गुणगाना ॥ ऐसे भावे करुनि प्रार्थना । पदी मस्तक ठेवणार | ६ | ॥ तव भक्तिलागी तनु ही झिजू दे । तब चरणकमली मन हे निजू दे । तव स्मरणी ठेवी ही वाचा रिझाया । नमस्कार माझा तुला यदुराया ॥  ...................................................................... आरती : - १) जय जय कृष्णनाथा । तिन्ही लोकींच्या ताता । आरती ओवाळीता । हरली घोर भवचिंता | धृ ० । धन्य ते गोकुळ हो , जेथे करी कृष्ण लीला । धन्य ती देवकीमाता , कृष्ण नवमास वाहिला । धन्य तो वसुदेव , कृष्ण रक्षिला ॥ धन्य ती यमुनाई , कृष्णपदी ठेवी माथा | १ | धन्य १४ ती नंदयशोदा , ज्यांनी प्रभु खेळविला । धन्य ते बाळगोपाळ , कृष्ण देई दहीकाला । धन्य ते गोपगोपी , भोगिति सुख सोहळा | धन्य त्या राधा - रुक्मिणी , कृष्णप्रेमसरिता | २ | २ ) ओवाळू आरती माता कलावती । पहाता तुझी मूर्ति मनकामनापूर्ति । धृ ० ॥ भावे वंदिता तव दिव्य पाउले । संसारा पासुनि माझे मन भंगले ॥ तुझ्या भजनी नित चित्त रंगले । झाली हृत्तापाची पूर्ण शांति | १ | गौरवर्ण तनुवरि शोभे शुभ्र अंबर । दर्शनमात्रे लाभे आनंद थोर ॥ भाषणे सकल संशय जाती दूर । विशालाक्ष मज दे गुणवंती | २ | ......................................................................  विज्ञापना : - हे विश्वजनका , विश्वंभरा , विश्वपालका , विश्वेश्वरा ! माझ्या मनाची चंचलता दूर कर . हे सर्वव्यापी , सर्वसाक्षी , सर्वोत्तमा , सर्वज्ञा ! तुला ओळखण्याचे मला ज्ञान दे . हे प्रेमसागरा , प्रेमानंदा , प्रेममूर्ते , प्रेमरूपा ! माझे दुर्गुण नाहीसे करून शुद्ध प्रेमाने हृदय भरू दे . हे ज्ञानेशा , ज्ञानमूर्ते , ज्ञानांजना , ज्ञानज्योति ! तुझ्या चरणी माझी श्रद्धा , भक्ति दृढ कर . हे मायातीता , मायबापा , मायाचालका , मायामोहहरणा ! समदृष्टि आणि अढळ शांति मला दे . हे कमलनयना , कमलाकांता , कमलानाथा , कमलाधीशा ! माझ्या नेत्रांना सर्व स्थावर जंगमात तुझे दर्शन घडू दे . माझे कान तुझे कीर्तन श्रवण करू देत . हे पतितपावना , परमेशा , परमानंदा , परमप्रिया ! माझ्या हस्ताने तुझी पूजा घडू दे . तुझ्याभोवती माझे पाय प्रदक्षिणा घालू देत . हे गुरुनाथा , गुरुमूर्ते , गुरुराजा , गुरुदेवा ! माझे मन निरंतर तुझे ध्यान करू दे . तुझ्या चरणकमली मला अखंड थारा दे .  ॥ श्री गोपालकृष्ण महाराज की जय ॥   </p>
  <!-- HTML -->
  

  <!-- Custom Styles -->
  <link rel="stylesheet" href="style.css">
</head>

<body>
  
  <!-- Project -->
  <script src="main.js"></script>
</body>
  </html>
